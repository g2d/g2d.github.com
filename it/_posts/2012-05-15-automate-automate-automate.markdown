---
layout: post
title: "Automate, automate and automate"
tagline: 
date: 2012-05-15 23:07
comments: true
categories: 
lang: it
---
Tutti noi siamo sempre alla ricerca di metodi, strumenti e strategie per migliorare e rendere più produttivo il nostro lavoro, spesso utilizziamo molti metodi e tools come To do List, software, applicazioni on line, post-it, calendari etc. _(Personalmente ritengo che le to do list siano il metodo migliore)_, ma nel lavoro dei SysAdmin (e non solo) spesso tutto ciò non è abbastanza.

Abbiamo bisogno di guadagnare tempo tutti i giorni, l'unico modo per farlo è automatizzare ogni cosa, è necessario automatizzare a tutti i livelli dai piccoli script per la propria macchina personale agli ambienti di produzione.
 
Per molti anni mi sono opposto alla personalizzazione della shell e dei dotfiles, ebbene si, *ho sempre sbagliato, non avevo capito niente*, mi giustificavo dicendo che da buon SysAdmin passavo la mia giornata tra dozzine di shell di server e ambienti diversi e ogni server era una storia a se, per essere chiaro voglio ripetermi riguardo i dotfiles "mi sono sempre sbagliato",basta un semplice alias di shell per iniziare ad automatizzare e migliorare la qualità del proprio lavoro e di conseguenza della produttività.

Implementare una piccola automazione o un piccolo shortcut, con gli opportuni controlli e monitoraggi aiuterà a guadagnare tempo, aiuterà a sperimentare e a studiare.

Per automatizzare non è necessario essere perfetti, nella maggior parte dei casi qualche semplice script potrà notevolmente migliorare la giornata. Automatizzare le azioni significa semplicemente velocizzarle e guadagnare tempo.

Non esistono operazioni che vengono effettuate una sola volta, tutto può essere scomposto in operazioni più semplici tutto è divisibile.

In fine mi sento di suggerire a me stesso e a tutti automatizza, automatizza e ancora automatizza.
